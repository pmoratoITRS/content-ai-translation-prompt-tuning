{
  "hero": {
    "title": "Procedure en beleid bij functieverzoeken"
  },
  "title": "Procedure en beleid bij functieverzoeken",
  "summary": "Lees hoe u een verzoek indient voor extra functies bij het Uptrends-product en wat er gebeurt nadat u uw verzoek hebt gedaan.",
  "url": "/support/kb/contact/procedure-en-beleid-bij-functieverzoeken",
  "translationKey": "https://www.uptrends.com/support/kb/uptrends-software-development/feature-requests"
}

Wij verwelkomen uw gedachten en ideeën over functies om Uptrends uit te breiden. We willen er meer over horen en proberen waar mogelijk tegemoet te komen aan uw functieverzoeken. Helaas kunnen we niet alle verzoeken honoreren, maar u weet niet of we uw verzoek kunnen opnemen tot u het vraagt.

## Een functieverzoek indienen

De eerste stap bij het indienen van een functieverzoek is het openen van een [support ticket](/contact). Zorg ervoor dat u alle details over de functie vermeldt en voeg voorbeelden of gebruikssituaties toe die uw behoefte aan de functie illustreren. Een van onze supportmedewerkers staat klaar om te luisteren en u verder te helpen.

Om te beginnen kan ons supportpersoneel om meer informatie over de functie vragen om te bepalen of:

-   Ontwikkeling heeft de functie al geïmplementeerd, maar de functie werkt anders dan u misschien had verwacht;
-   Een alternatieve oplossing is al aanwezig;
-   Ontwikkeling werkt al aan de functie;
-   Ontwikkeling heeft al bepaald dat zij de gevraagde functie niet kunnen opnemen.

Als uw functieverzoek niet aan één van de bovenstaande voorwaarden voldoet, zorgt een supportmedewerker ervoor dat de beschrijving de gedetailleerde informatie bevat die het ontwikkelteam nodig heeft om het verzoek goed te kunnen evalueren. Zodra u en uw supportmedewerker de details van uw functieverzoek hebben uitgewerkt, worden deze voorgelegd aan ontwikkeling.

## Ik heb een functieverzoek gedaan. Wat nu?

Zodra uw verzoek van support naar ontwikkeling gaat, evalueert het ontwikkelteam uw verzoek op basis van de routekaart voor ontwikkeling. De routekaart bevat de korte- en langetermijndoelen voor het Uptrends-product. Het ontwikkelteam bepaalt of en hoe uw verzoek in de routekaart past. Uw verzoek zal in een van de volgende vier categorieën vallen:

1.  Ontwikkeling heeft uw verzoek geëvalueerd en besloten dat zij de functie niet gaan ontwikkelen.
2.  Uw functieverzoek past momenteel niet in de Uptrends-routekaart, maar mogelijk in de toekomst wel.
3.  Uw functieverzoek past in de routekaart van Uptrends.
4.  Ontwikkeling is bezig met het ontwikkelen van uw functieverzoek of heeft dit ontwikkeld.

**Als uw verzoek in categorie 1 valt**, spijt het ons zeer dat we niet aan uw verzoek tegemoet kunnen komen en we zullen u zo mogelijk helpen bij het vinden van alternatieven.

**Als uw verzoek in categorie 2 of 3 valt**, voeren we uw verzoek in in de functieverzoekenbacklog waar het wacht tot we de ontwikkeling ervan kunnen inplannen. Afhankelijk van de aard van het verzoek, kan de functie slechts korte tijd in de backlog zitten, maar als de functie belangrijke wijzigingen in onze huidige codebase vereist of als onze ontwikkelaars eerst andere wijzigingen moeten uitvoeren, zal de functie voor onbepaalde tijd moeten wachten voordat hij wordt geïmplementeerd.

**Als uw verzoek in categorie 4 valt**, is het tijd voor een feestje! Uw verzoek heeft de snelle weg naar ontwikkeling afgelegd en uw functieverzoek is nu of binnenkort beschikbaar.

## U hebt mijn supportticket gesloten, maar mijn functieverzoek niet geïmplementeerd. Waarom?

Om administratieve redenen moeten we uw supportticket voor functieverzoeken sluiten. Maar het sluiten van uw ticket betekent niet dat we u en uw verzoek zijn vergeten. We houden een actieve administratie bij van wie om welke functie heeft gevraagd, en wanneer de status van uw support ticket / functieverzoek verandert, laten we u dit weten. Zo nodig vragen wij uw hulp bij het testen.  
  
We werken voortdurend aan ons product. Als u wit zien welke functies we aan elke release hebben toegevoegd, kunt u altijd onze [Change Log](/changelog) bekijken.

## Hoe controleer ik de status van mijn verzoek?

Waar mogelijk stellen we u op de hoogte wanneer de status van uw functieverzoek verandert, maar de gemakkelijkste manier is om regelmatig onze Change Log te bekijken. Na de implementatie maken we de update bekend in onze Change Log. Als u niets van ons hebt gehoord of als de wijziging niet in de [Change Log](/changelog) is verschenen, staat uw functieverzoek nog steeds in de wacht (categorie 2 en 3). Onze ontwikkelaars stellen onze gebruikers graag tevreden, dus u kunt gerust van ons aannemen dat zij zo snel mogelijk met uw functieverzoek aan de slag zullen gaan. Tot die tijd kunt u alleen maar afwachten; het is niet nodig extra tickets openen om de status van uw verzoek te controleren.
