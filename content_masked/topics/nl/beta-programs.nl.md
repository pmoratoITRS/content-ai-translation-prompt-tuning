{
  "hero": {
    "title": "Bètaprogramma's"
  },
  "title": "Bètaprogramma's",
  "summary": "Algemene informatie over hoe Uptrends toegang biedt tot bètaprogramma's",
  "url": "[URL_BASE_TOPICS]contact/betaprogrammas",
  "translationKey": "[FRONTMATTER_TRANSLATIONKEY]"
}

Van tijd tot tijd bieden we bètaprogramma's aan voor nieuwe functies in onze producten. We willen een aantal van onze klanten de mogelijkheid geven om nieuwe functies in een vroeg stadium te testen. Als u deelneemt aan een bètaprogramma krijgt u inzicht in toekomstige ontwikkelingen en in ruil daarvoor krijgen wij uw feedback. De feedback is bedoeld om te weten te komen of de functie wordt begrepen, of deze aan uw verwachtingen voldoet en wat wel en wat niet werkt tijdens het uitproberen.
Onze aanpak is om het publiek in fasen uit te breiden door de functie voor steeds meer gebruikers beschikbaar te maken. Door uw feedback en testresultaten te verwerken, zullen we uiteindelijk goed geteste functies hebben die stabiel werken en voldoen aan de verwachtingen van een brede gemeenschap.

## Algemene informatie over bètaprogramma's

Bètaprogramma's beginnen doorgaans met een private bèta. Een geselecteerde groep klanten die belangstelling voor de functie heeft getoond wordt uitgenodigd om deel te nemen aan het programma. De volgende stap is een publieke bètaversie waarin we het programma voor een breder publiek openstellen. Daarna volgt de officiële release en bereikt de functie Algemene Beschikbaarheid. In sommige gevallen is er een technische preview beschikbaar.

### Wat u van ons kunt verwachten

-   Een functie die in een bètaprogramma wordt uitgebracht heeft al veel functionele waarde. U moet echter beoordelen of de functie nuttig is voor u of uw onderneming. Twijfelt u over de geschiktheid, dan kunt u dit bespreken met uw Account Manager.
-   Afhankelijk van de situatie zijn mogelijk niet alle (delen van) de functies beschikbaar. Soms brengen we een functie gefaseerd uit. Deelnemers aan het bètaprogramma worden op de hoogte gehouden van grote updates.
-   Er is mogelijk geen of weinig documentatie beschikbaar. We voorzien u echter wel van enige instructie zodra het bètaprogramma is geactiveerd voor uw account. De instructies worden verstrekt via e-mail of via online documentatie.
-   Zelfs wanneer de software nog in bètastatus is en nog niet officieel is uitgebracht, wordt deze volledig ondersteund. Houd er rekening mee dat tijdens bètaprogramma's sommige delen van de software mogelijk niet zo volwassen zijn als een officiële release en dat er problemen kunnen optreden.
-   Er kunnen onverwachte resultaten optreden door het gebruik van een bètafunctie. Neem in dat geval onmiddellijk [contact op met Support]([LINK_URL_1]). We zullen ons uiterste best doen om de nodige reparaties uit te voeren in uw data of in de manier waarop u met de software kunt communiceren. We willen dat u zoveel mogelijk profiteert van de nieuwe functie, zonder uw normale verwachtingen van de monitoringdienst te verstoren.

### Wat we van u verwachten

-   Heeft u toegang tot een functie in een bètaprogramma, communiceer dit dan binnen uw organisatie. Alle betrokken partijen moeten weten dat u bètasoftware gebruikt en wat de voorwaarden zijn. In private bètaprogramma's vragen we u een contactpersoon te registreren om contact te houden over hoe de bètafunctie voor u uitpakt en om eventuele vragen te bespreken.
-   Neem voordat u begint even de tijd om na te denken over hoe u de nieuwe functie wilt gebruiken. Als u twijfelt of uw beoogde gebruik binnen het bereik van de functie valt, neem dan contact op met Support of uw Account Manager.
-   Een bètaprogramma is het meest succesvol als er echte feedback is. Bugrapporten, reacties op de vraag of er aan uw verwachtingen wordt voldaan of mist u bepaalde functies? Laat ons weten welke positieve en negatieve dingen u tegenkomt. Bent u al in gesprek met uw Account Manager, leg het hem of haar dan voor. En u bent altijd welkom om een support ticket te openen als u een opmerking of vraag heeft.

## Functies die momenteel in een bètaprogramma zijn

Een functie in bèta is gelabeld met een [SHORTCODE_1] Bèta[SHORTCODE_2] label, overal in de Uptrends-app en in onze online supportdocumentatie. Zodra de functie geen deel meer uitmaakt van een bètaprogramma, wordt dit label verwijderd. 

**Er zijn op dit moment geen actieve bètaprogramma's.**
