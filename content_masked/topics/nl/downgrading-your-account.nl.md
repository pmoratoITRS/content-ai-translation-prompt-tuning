{
  "hero": {
    "title": "Uw account downgraden"
  },
  "title": "Uw account downgraden",
  "summary": "Waar u rekening mee moet houden bij het downgraden van uw account.",
  "url": "[URL_BASE_TOPICS]account/betaling-en-lidmaatschap/uw-account-downgraden",
  "translationKey": "[FRONTMATTER_TRANSLATIONKEY]"
}

De behoeften van uw onderneming veranderen, dat begrijpen we. Als uw omstandigheden veranderen, moet u soms uw monitoring plan [upgraden]([LINK_URL_1]) of downgraden. We hebben zes verschillende versies om aan de wensen van alle verschillende businessmodellen en budgetten tegemoet te komen. Natuurlijk beschikt u bij een upgrade over nieuwe opties, maar downgraden betekent een verminderen van functies die u misschien als vanzelfsprekend beschouwt.

## Gevolgen van downgraden: een voorbeeld

Wanneer u een lagere versie gaat gebruiken en uw nieuwe versie niet de controleregeltypes of functies van uw huidige versie bevat, betekent downgraden dat u de controleregels en extra functies samen met alle data zult moeten verwijderen uit uw account. We bekijken een voorbeeld.

Een **downgrade van de Business- naar de Premium-versie** kan de volgende gevolgen hebben:

-   **Controleregels verwijderen**: U moet alle Full page check-, Transactie- en Multi-step API-controleregels of basiscontroleregels boven de nieuwe limiet van 50 verwijderen.
-   **Operators verwijderen**: U moet alle operators boven de nieuwe limiet van vier verwijderen (tenzij u extra operators koopt).
-   **Aangepaste dashboards verwijderen**: U moet uw aangepaste dashboards verwijderen.
-   **Beperkte controlestationopties**: Het systeem beperkt uw controlestations tot vaste regionale sets.
-   **Alertdefinities verwijderen**: U houdt er slechts één over, dus moet u uw alertdefinities verwijderen. Als de verwijderde definities gebruikt worden door één van uw overgebleven controleregels, zult u geen alerts ontvangen totdat u uw overgebleven alertdefinitie bijwerkt zodat deze al uw controleregels bevat.
-   **Data verwijderen**: U verliest toegang tot historische data ouder dan één jaar en logbestanden ouder dan 30 dagen.
-   **Functieverlies**: U heeft geen toegang meer tot fout screenshots, geplande rapporten en monitoring van elementen van derden.
-   **Minder supportopties**: Beperkt tot support via e-mail.

Dit is natuurlijk maar één voorbeeld, uw situatie kan leiden tot minder of meer wijzigingen in uw controleregels en functies.

## Stappen voor het downgraden van uw account

We raden aan deze stappen te volgen voordat u uw versie gaat downgraden:

1.  Vergelijk de versies zorgvuldig op onze [pagina met prijzen]([LINK_URL_2]). 
2.  Neem [contact]([LINK_URL_3]) op met uw monitoring consultant over de verandering die u wilt aanbrengen om uw opties te onderzoeken.
3.  [Download]([LINK_URL_4]) de historische data die u wilt bewaren.
4.  Verwijder controleregels die in uw nieuwe versie niet langer zijn toegestaan, inclusief controleregels boven het nieuw toegestane aantal (kunt u in de nieuwe versie extra basiscontroleregels kopen, regel dit dan met uw monitoring consultant voordat u downgradet).
5.  Verwijder alle operators boven het aantal dat in de gewenste versie is toegestaan. U kunt extra operators kopen als de versie niet het aantal heeft dat u nodig heeft. Regel de extra operators voordat u uw versie downgradet.
6.  Verwijder alle extra alertdefinities als u wilt downgraden naar de versies Starter of Premium. U kunt er één houden (zorg ervoor dat u al uw actieve controleregels toevoegt aan deze overgebleven alertdefinitie anders ontvangt u geen alerts).
7.  Neem [contact]([LINK_URL_5]) op met uw monitoring consultant wanneer u klaar bent voor de downgrade.

De bovenstaande stappen helpen u bij het proces en zorgen ervoor dat u op de hoogte bent van alle veranderingen die u moet aanbrengen bij een downgrade en om ervoor te zorgen dat uw monitoring en alerts ononderbroken doorgaan.
